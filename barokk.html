<!DOCTYPE html PUBLIC>
<html lang="hu">

<head>
	<link rel="stylesheet" href="styles.css">
	<title> BAROKK </title>
</head>

<body style="background-color:while;">
	<h1>A barokk</h1>
	<div class="grid-item-1">
		<div>
			<p>
				&emsp;A barokk a 16. század második feléhez köthető, és a 18. század második feléig volt meghatározó.
				A név az olasz ’barocco’ szóból származik, amelynek jelentése ’különös, szokatlan’.
				Azokra a művészeti alkotásokra alkalmazták, amelyeket túldíszítettnek tartottak.
				A barokk kialakulása és elterjedése mindenhol szorosan kapcsolódik az ellenreformáció folyamatához.
				<br>&emsp; Ha a reneszánsz stílusra a statikusság jellemző, a barokkra a mozgalmasság. Ha a reneszánsz
				művész egyenes vonalat húzott, a barokk hullámvonalat. Ha a reneszánsz építész körablakot tervezett,
				a barokk oválist vagy lant alakút. Amíg a reneszánsz építész antik arányú, nemes oszlopot tervezett,
				a barokk építész megcsavarta azt. A barokk korstílus sok szempontból ellentéte ugyan a reneszánsznak,
				de az antik műveltségeszményt mindkét korstílus követendőnek tekintette. A barokk célja az elkápráztatás
				és a gyönyörködtetés volt.
			</p>
		</div>
		<img src="svg\barokk.svg" height="200" />
	</div>
	<h2>Építészet</h2>
	<div class="grid-item-1">
		<div>
			<p>
				&emsp;Elsőként az építészetben fedezhetjük fel az Itáliából és Spanyolországból induló barokk
				megjelenését. A műalkotásokat meghatározó
				elem az istenközpontúságban, a vallásban és hitben rejlik. A földi világ mozgalmasságának hátterében a
				túlvilág nyugalma, tökéletessége áll.
				Ennek az ellentétnek a legyőzésére törekszik a barokk ember.
				<br>&emsp; Ez az igény fejeződik ki a művekben, a barokk alkotásokon a dinamizmus a legszembetűnőbb.
				A hajlékony, lendületes vonalak, a díszítményeknek a középre és a felső részre való koncentrálása,
				az elemek (pl. párkányok) megtörése, kettőzése, mozgása, a dinamika érzete jól megkülönbözteti ezeket
				a templomokat az előző időszak egyházi épületeitől.
			</p>
		</div>
		<img src="kepek\barokk\epulet.jpg" height="200" />
	</div>
	<h2>Irodalom</h2>
	<div class="grid-item-1">
		<div>
			<p>
				&emsp;A barokk irodalmi alkotások látványos jellegzetessége az emelkedett hang, a merész költői képek,
				a túlzások, a halmozások és az ellentétek. A barokk kedveli a nagy terjedelmű műveket, a monumentális
				kompozíciókat. Meghatározó irodalmi műfaja az eposz. A világirodalom leghíresebb barokk eposza
				az olasz Tasso A megszabadított Jeruzsálem című műve, a magyar irodalomé Zrínyi Szigeti veszedelme.
			</p>
		</div>
		<img src="kepek\barokk\tasso.jpg" height="200" />
	</div>
	<h2>Zene</h2>
	<div class="grid-item-1">
		<div>
			<p>
				&emsp;A barokk zenében is kimutathatóak az említett stílusjegyek: ünnepélyes hangvétel, nagy, lenyűgöző
				arányok,
				ellentétek szembeállítása, hirtelen, váratlan tempómódosítások. Emellett feszültséget teremtő,
				mozgalmas, dinamikus,
				illetve sűrűn alkalmaz díszítéseket. A zenében a barokk a legnagyobb formaalkotó korszak.
				<br>&emsp; Megszületik az opera és az oratórium műfaja, elkezdődik az énekes és a hangszeres zene,
				a szólóének és a kórus szétválása. Létrejönnek a kamaraegyüttesek, kialakul a több hangszercsoportot
				magába foglaló akkori zenekar, melynek felépítése a későbbi szimfonikus zenekarok máig érvényes
				alapmodellje.
				Legnagyobb képviselői Händel, Monteverdi, Vivaldi és Bach.
			</p>
		</div>
		<div>
			<img src="kepek\barokk\handel.jpg" height="200" />
			<iframe width="320" height="180" src="https://www.youtube.com/embed/ZPdk5GaIDjo"
				title="YouTube video player" frameborder="0"
				allow="accelerometer; autoplay; clipboard-write; encrypted-media; gyroscope; picture-in-picture; web-share"
				allowfullscreen></iframe>
		</div>
	</div>
</body>